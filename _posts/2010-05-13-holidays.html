---
layout: post
title: Особености на руския празник
date: 2010-05-13 16:39:00.000000000 +01:00
type: post
published: true
status: publish
categories:
- МГУ (BG)
tags:
- забава
meta:
  blogger_blog: petr-ivanov.blogspot.com
  blogger_author: Петър Ивановhttp://www.blogger.com/profile/04106030843989999467noreply@blogger.com
  blogger_permalink: /2010/05/blog-post_9008.html
  _edit_last: '1'
  _wp_old_slug: '%d0%be%d1%81%d0%be%d0%b1%d0%b5%d0%bd%d0%be%d1%81%d1%82%d0%b8-%d0%bd%d0%b0-%d1%80%d1%83%d1%81%d0%ba%d0%b8%d1%8f-%d0%bf%d1%80%d0%b0%d0%b7%d0%bd%d0%b8%d0%ba'
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">Както може да се предположи, Новата година се посреща стабилно - стабилно и двойно. Заря, уплашени кучета, премръзнали скитници - същото като у нас. А двойно, защото се празнува и "Новата Нова година" и "Старата Нова година" по другия календар (13 срещу 14 януари). Така се получава новогодишен двуседмичен гуляй, някъде по средата на който остава Коледа (7 януари), на която по-скоро не се обръща внимание - елхата, подаръците и Дядо Мраз ги има само на НГ.<br /><!--more--><br />В началото на март впечатление прави не толкова Денят на жената, а подготовката за него - вместо с мартенички, ръцете на хората са затрупани с цветя още седмица преди празника. Значи ли това, че без Баба Марта, жените в България ще се чувстват по-щастливи?! ...ако не по-щастливи, то поне по-пияни, защото по това време осезателно се изменя и пропорцията между почерпилите се мъже и жени (човек и само в метрото да седи, може да усети пълна гама човешки емоции).</p>
<p>Всички празници са свързани по някакъв/всякакъв начин с алкохола. Но макар че алкохол присъства винаги, качественото различие от нашите празници е военния дух. Той присъства не само във вид на филми, музика и празници, а е наистина първа тема за разговор между младежите, пиещи бира по крайбрежната улица (а точно този слой е най-непредубеден и показателен за масата).</p>
<p>Със зараждането на социализма се е появил празник "Ден на защитника на Отечеството" - 23 февруари (благодарение на родителния падеж, на руски звучи по-добре). Незнам доколко изкуствено е въведен, но не го приемат като истински празник.</p>
<p><span style="font-weight: bold;">Денят на победата</span> (9 май) е несъмнено най-големият празник на Русия. Защото ако за нас е била Втора световна война (1939-1945), за тях е била и Велика Отечествена война (1941-1945). За фашистката ориентация на България през ВСВ руснаците знаят, и все пак продължават "...но народ братски, въпреки политиката".</p>
<p>Самият празник протича с парадни шествия на различни места, тъй като на Червения площад не допускат простосмъртни. Откриват се изложения на военна техника - самолети, въртолети, танкове... Градът е пълен с окичени с медали ветерани, в чиято чест се организират множество концерти с песни, писани предимно веднага след войната. Масово се носят черно-оранжеви (дим и огън) Георгиевски лентички като знак, че помнят войната и са съпричастни към победата. Коли с надписи "към Берлин", "победата на дядо - моя победа". Разбира се, вечерта се закрива с внушителни фойерверки.</div>
