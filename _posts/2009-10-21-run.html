---
layout: post
title: Да бягаш или да учиш
date: 2009-10-21 16:17:00.000000000 +01:00
type: post
published: true
status: publish
categories:
- МГУ (BG)
tags:
- забава
- спорт
meta:
  blogger_blog: petr-ivanov.blogspot.com
  blogger_author: Петър Ивановhttp://www.blogger.com/profile/04106030843989999467noreply@blogger.com
  blogger_permalink: /2009/10/blog-post_4262.html
  _edit_last: '1'
  _wp_old_slug: '%d0%b4%d0%b0-%d0%b1%d1%8f%d0%b3%d0%b0%d1%88-%d0%b8%d0%bb%d0%b8-%d0%b4%d0%b0-%d1%83%d1%87%d0%b8%d1%88'
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">Напоследък бягането (в пряко значение) ми се струва особено интересно. Освен в парковете, започнах да бягам из града (благодарение на гладките безкрайни асфалтови алеи) - до околовръстното (МКАД), до МосФилм, до Кремъл.<br /><!--more--><br />Според прогнозата за времето, вчера трябваше да е последният недъждовен ден, затова реших да го използвам пълноценно като се опитам да пробягам от МГУ <span style="font-weight: bold;">до Кремъл</span> (около 12км). Към средата на пътя пролича приликата между големите градове - мръсният въздух - очите щипят, в носа се наслояват прах и неотработени газове, а в устата се усеща киселина, която продължава към стомаха. Все пак се добрах до Кремъл за час, взех си билет (от 16:00 до 17:00 за студенти е безплатно) и влязох. По трудния начин разбрах, че не можело да се бяга вътре - спряха ме, разпитваха ме, документите гледаха. След половин час реших, че мога да бягам още, но не знаех накъде. Продължих на североизток, после по крайречната алейка и след час и половина бях отново в МГУ. Не знам как, но накарая се оказа, че съм изминал над 25км (<span style="font-weight: bold;">?!</span>) <a href="http://urthwurm.hit.bg/25km.JPG">до Кремъл и обратно</a>.</p>
<p>Намерих <span style="font-weight: bold;">алпинистки клуб</span> към МГУ. Там не се шегуват. Общофизическата подготовка е два пъти седмично по 1.5ч. Събираме се по около 20 човека независимо от времето. В четвъртък темпова - основно бягане в парка до МГУ и алеите по реката (~18km маршрут). Във вторник - силова - около 8км бягане, но по склонове и стъпала, носене на партньора, и др. Тренировките завършват на лостовете. Скално катерене също два пъти седмично - на другия край на Москва, понеже МГУ няма скалодром... Провеждат се и лекции по различни теми, свързани с алпинизма, а лятото се планират различни походи и лагери, където се организират нормативи за получаване на разряд (спортна класификация).</p>
<p>Факултетът ни е на първо място в МГУ по <span style="font-weight: bold;">ориентиране</span>. Всяка седмица има по две състезания в подмосковието, което си е просто разкош. Ще пробваме и това като му дойде времето.</p>
<p>Има някакви 50, 100, 120-километрови <span style="font-weight: bold;">скороходни обиколки</span> (подобно на <a href="http://vitosha100km.hit.bg/">обиколката на Витоша</a>), но не съм се интересувал достатъчно. Определено ще е по-добре по естествена настилка. Замислих се също, че ще е нужна и някаква диета, ако смятам да бягам по този начин - че тук кога ядеш, кога не...</div>
