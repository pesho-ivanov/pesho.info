---
layout: post
title: „Задължителните“ неприятности
date: 2011-04-22 00:51:00.000000000 +01:00
type: post
published: true
status: publish
categories:
- МГУ (BG)
tags:
- критика
meta:
  blogger_blog: petr-ivanov.blogspot.com
  blogger_author: Петър Ивановhttp://www.blogger.com/profile/04106030843989999467noreply@blogger.com
  blogger_permalink: /2011/04/blog-post.html
  _edit_last: '1'
  _wp_old_slug: '%d0%b7%d0%b0%d0%b4%d1%8a%d0%bb%d0%b6%d0%b8%d1%82%d0%b5%d0%bb%d0%bd%d0%b8%d1%82%d0%b5-%d0%bd%d0%b5%d0%bf%d1%80%d0%b8%d1%8f%d1%82%d0%bd%d0%be%d1%81%d1%82%d0%b8'
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">Обикновено гледам да се абстрахирам от злободневието, но не мога и да отмина някои фрапиращи проблеми в обществото.<br /><!--more--><br />За една година само в района видях доста последствия от <b>катастрофи</b> — може би средно по една на 3 дена (на самите катастрофи съм присъствал общо 4 или 5 пъти). Друга типичната ситуация: летящ джип и момиче със слушалки, гледащо в грешната посока (удивен съм, че и трите пъти, когато бях свидетел на тази ситуация, никой не умря). Не мога да преценя дали пешеходците или шофьорите са по-нагли, но мащабът е абсурден.</p>
<p>За <b>самоубийствата</b> в МГУ не се говори открито (от обществото се счита за табу и неуважение към личността; а университета, разбира се, не иска да си подкопава авторитета). Чуват се слухове от приятели и познати, четат се новини в интернет. Тази година от нашия факултет няма жертви — чу се само за двама от механо-математическия и от физическия факултети. На етажа ми в общежитието двама са били в психиатрията — единият до държаха месец след опит за самоубийство, а за другия не знам. Очевидно не е достатъчно лелките в общежитието да те питат дали си си взел изпитите. Интересно по какви критерии МГУ се сравнява със западните университети без да открива такава информация (за известните университети в САЩ не е трудно да се намери статистика).</p>
<p>Както разбирам, веднага след разпадането на СССР е станало разпространено <b>отвличанията</b>. Днес (22 април) в района видях разлепена информация за изчезнал ученик и получих писмо, в което научен ръководител ни призовава да не общуваме с журналисти, докато не издирят отвлечено момче (син на шеф на известна софтуерна компания), с когото ходим на един и същ курс. Статистика за отвличанията също е нереално да се намери, но усещането е, че са повече, отколкото си мислим.</p>
<p>На този фон <b>терористическите атентати</b> бледнеят (откакто съм в Москва, имаше два взрива в станции на метрото и един в летище). Но най-много ме плаши, че хората масово приемат за даденост дезинформацията и постоянния стрес.</div>
