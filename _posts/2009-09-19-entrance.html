---
layout: post
title: Баш кандидатстване
date: 2009-09-19 20:57:00.000000000 +01:00
type: post
published: true
status: publish
categories:
- МГУ (BG)
tags:
- критика
meta:
  blogger_blog: petr-ivanov.blogspot.com
  blogger_author: Петър Ивановhttp://www.blogger.com/profile/04106030843989999467noreply@blogger.com
  blogger_permalink: /2009/09/blog-post_5451.html
  _wp_old_slug: '%d0%b1%d0%b0%d1%88-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d1%81%d1%82%d0%b2%d0%b0%d0%bd%d0%b5'
  _edit_last: '1'
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">ВНИМАНИЕ&nbsp;<span class="Apple-style-span" style="color: #29303b; font-family: Trebuchet, 'Trebuchet MS', Arial, sans-serif; font-size: 14px;">—</span>&nbsp;неинтересна статия относно дългата бюрократична история, продължила от април до септември: какво исках, какво предлагаха и какво дадоха.<br /><!--more--><br />Основният орган тук е руското Министерство на образованието и науката (МинОбрНауки). Не е интересна символичната стипендия ($30 месечно), а това, че покриват таксите по обучение за бакалавриат или магистратура (което в някои руски университети си е <span style="font-weight: bold;">$6500-7000 годишно</span>) и ти предоставят общежитие на цени за руснаци (което е към 20лв годишно).</p>
<p>Аз кандидатствах по направление “бакалавриат” – съществените ограничения са, че трябва да си студент първи курс в български ВУЗ и да имаш успех поне 4.50 от първия семестър и че не можеш да промениш “рязко” специалността си. Статистиката показва, че българите вече не се интересуват от обучение в Русия (както “навремето” е било особено разпространено). Съвсем разбираемо, имайки предвид колко по-лесно е да си избереш средно-добър университет в Европа – приемат те като си дадеш дипломата от гимназията, не се занимаваш с визи, не плащаш почти нищо за самолет. А, че животът там е по-скъп от московския, не съм убеден... Въобще, тенденцията е разбираема.</p>
<p>От <a href="https://docs.google.com/fileview?id=0Bx7xBV6P04IiMzhjYmJiMDQtNTE5Zi00YmVkLWFlMTctOGI4MWY1OWZmZTA1&amp;hl=en&amp;authkey=CPznppAD">списъка с критерии</a>, eдинственият на който не отговарях, беше, че нямам <span style="font-weight: bold;">сертификат за владеене на руски</span>. В такъв случай би трябвало да уча руски там цяла година преди да постъпя в университет (което би било голяма грешка, ако човек е решил да не затъпява с времето, като цяла година да тъпче на място). Търсих разни изпити – всички щяха да се проведат след март-април, а на мен ми трябваше нещо, резултатът от което да е готов до март. Обадих се на учителката ми по руски в Шумен, при която бях ходил няколко пъти преди да замина за ЛКШ, когато исках поне да знам “Що е това – падеж?”. Тя ми обясни, че след няколко дни щели да се провеждат изпити в НБУ (Нов Български Университет). Може да не разбирам от руски, но какво пък – ще отида на изпит (нали така взех и английския). Попрегледах изпитите – май реших кой ще полагам – ТРКИ-1 (който бил достатъчен за кандидатстване в руски ВУЗ). Посъветвах се с приятел от Шумен, който беше се явявал на доста по-трудни от този, но на този включително – обясни ми точно как стоят нещата и какво ще има на изпита. След няколко дни отидох – явяването на изпита струваше около 250лв (защото е в НБУ, а иначе се провежда и в СУ). В края на февруари от НБУ ми съобщиха, че съм го взел и че чакат да дойде сертификата от Москва. Впрочем, много са точни в катедрата по руски на НБУ.</p>
<p>Да те одобрят за тази стипендия, се оказва по-лесно и от кандидатстването в посредствен западен университет на платна основа. Носиш няколко формални документа в нашето Министерство на образованието и науката (МОН), а понеже няма други желаещи, просто ти казват да избереш какво искаш да учиш от един списък и да се изследваш за СПИН. После от МОН изпращат документите ти в МинОбрНауки и по регламент те вземат решението в кой ВУЗ да те пратят.</p>
<p>Звучи просто, но всъщност не е истина колко сложно може да стане, ако знаеш какво искаш. Аз знаех, че искам да се занимавам с точни науки и че искам да уча във възможно най-подходящия за целта университет. Набелязал бях три места, където евентуално бих отишъл (по приоритет):</p>
<p>
<div style="text-align: left;"><span class="fullpost"><span style="font-weight: bold;">#1</span> Московский государственный университет (МГУ)</span><br /><span class="fullpost">Факультет вычислительной математики и кибернетики (ВМК)</span><br /><span class="fullpost">Направление «Прикладная математика и информатика»</span><br /><span class="fullpost"><br /></span><br /><span class="fullpost"><span style="font-weight: bold;">#2</span> Санкт-Петербургский государственный университет (СПбГУ)</span><br /><span class="fullpost">Математико-механический факультет</span><br /><span class="fullpost">Направление «Информационные технологии»</span><br /><span class="fullpost"><br /></span><br /><span class="fullpost"><span style="font-weight: bold;">#3</span> Санкт-Петербургский государственный университет информационных технологий, механики и оптики (СПбГУ ИТМО)</span><br /><span class="fullpost">Факультет информационных технологий и программирования</span><br /><span class="fullpost">Направлениe «Прикладная математика и информатика»</span></div>
<p><span class="fullpost"><br />където определението  “направление” съдържа в себе си смисъла на “бакалавриат”. Това се оказва важен момент, понеже в Русия е много разпространа така нареченият “специалист” (обикновено 5 годишно обучение със специализиране по някое време; там вече не са направления, а специалности).</p>
<p><span style="font-weight: bold;">Основният ми критерии</span> за избор на университет беше популярността му (вкл. на студентските състезания по информатика), а основният критерии за избор на направление – да прилича на Компютърни науки в СУ, понеже в общи линии включва “интересните” и “важните” според мен предмети.</p>
<p><span style="font-weight: bold;">Първото </span>ми притеснение беше, че наистина няма да ми позволят да избирам къде да постъпя, но в последствие това се оказа “половин” проблем – можех да им кажа къде искам, но ограничиха избора ми.</p>
<p><span style="font-weight: bold;">Вторият </span>проблем се появи, когато във въпросния списък, от който трябваше да избера направление, нямаше тези направления, които бях си набелязал. Това със списъка ми се стори съмнително и някак “измислено”. Реших да не послушам какво ми казват и да си пиша “Прикладная математика и информатика” и дори “в МГУ”. Останалите два университета останаха на заден план. Същевременно се опитах да се свържа с трима преподаватели (от трите университета), с които се бях запознал в ЛКШ – можеше да ми дадат полезна информация, как евентуално да се свържа с университетите и какво да им кажа. Преподавателите от СПбГУ и ИТМО не отговориха на няколкото писма, които им бях изпратил. От третия преподавател (който е главният организатор на ЛИШ) получих мейл след денонощие – оказа се, че вече не работи във факултета ВМК при МГУ и че не може да ми помогне по никакъв начин. Обясни ми също, да не се заблуждавам, че университета ще е приказка като тази в ЛКШ. Истински полезната информация, която получих от него беше, че в този факултет приемът на бакалаври е много малък (трийсетина човека, както разбрах) и че там са предимно по-слаби студенти (не състезатели) на платно обучение. че не Посъветва ме да не влизам като бакалавър и препоръча ми специалността със същото име “Приложна математика и информатика”, където приемът е 325 човека на държавна поръчка плюс още около 30 платни.</p>
<p><span style="font-weight: bold;">Третият </span>проблем – обучение предлагат на бакалавриат (4 години) плюс евентуално една година за обучение по руски, а аз вече искам 5 години да ми плащат (всъщност едва ли някой нещо плаща – университетите са държавни и имат договореност с министерството). Не знам дали е защото съм отказал допълнителната година за учение руски, но по някаква странна причина министерството им се е съгласило да покрие обучението ми като специалист.</p>
<p>След като ме одобриха, имах връзка само с една груба лелка от МОН, която отговаря за тази стипендия. С лелката всеки телефонен разговор беше като бич от страна на бюрократичната система&nbsp;<span class="Apple-style-span" style="color: #29303b; font-family: Trebuchet, 'Trebuchet MS', Arial, sans-serif; font-size: 14px;">—</span></span><span class="fullpost">&nbsp;никаква информация от там не получих. По-късно успях да се свържа и с момиче от посолството (почти на моята възраст), чиято длъжност така и не ми стана много ясна, но поне знаеше нещо за стипендията. Момичето имаше доброто намерение и отношение, отдели ми време и ме посъветва какво да правя. Въпреки че на нея също не й беше съвсем ясно какво става, можеше да се обажда с МинОбрНауки РФ и да пита каквото ме интересува [когато по-нататък аз се свързвах с МинОбрНауки започнах да разбирам защо мацката не беше много в течение&nbsp;</span><span class="Apple-style-span" style="color: #29303b; font-family: Trebuchet, 'Trebuchet MS', Arial, sans-serif; font-size: 14px;">—&nbsp;</span>просто няколко човека в МинОбрНауки решават какво да става].</div>
<div style="text-align: justify;"><span class="fullpost"> <br />Дълго време не успях да установя каквато и да било връзка с факултета ВМК, но затова пък се свързах с Агенцията по образованието към МинОбрНауки, или по-точно с жената, която отговаря за българите, учащи в Русия (има такива?!). По това време вече бях казал на родителите си, че кандидатствам в Русия и даже майка ми беше започнала да свиква с мисълта. С жената от Агенцията първоначално говори баща ми (мислех, че няма да водя нормален диалог на руски), а след това и аз. Тя обясни, че няма такова наименование на направление в списъка, който тя има и от който е трябвало да избирам (явно наистина има такъв списък), но че във ИТМО има възможност да ме разпределят. Тогава обаче, вече бях твърдо решен – или МГУ или си оставам във ФМИ. Относно МГУ, жената от Агенцията обясни, че не разпределят там, понеже там имало твърде голям наплив от кандидати, т.е. университетът си е запазил автономността в това отношение и трябва да преговарям пряко с МГУ. По някое/никое време получих двуредов мейл от международния отдел на ВМК – това вече установи връзка. Бях изпратил автобиография и мотивация във факултета, и в последствие жената от факултета ми отговори, че ръководството е дало съгласието си относно кандидатурата ми (не знам дали това се дължи на факта, че във факултета няма много българи – аз знам за трима през последните 5 години). Звъня отново в Агенцията, обяснявайки, че имам одобрение. Оказва се, че одобрението на факултета не е достатъчно – трябва одобрение от името на целия университет, че и подпис на ректора. Установявам телефонна връзка с Управление на международното сътрудничество (УМС) в МГУ, които вече би трябвало официално да потвърдят. Междувременно с куриер изпращам автобиография, мотивация, сертификат за руски език, две препоръки с преводи, преведена дипломата ми от гимназията. Куриерите 4 поредни дена не могат да доставят документите, защото няма никой в отдела УМС, затова промених адреса за доставка на ВМК. По-късно се оказа, че всички в УМС са били в отпуск. Успявам отново да се свържа с УМС, но те искат писмено одобрение на факултета. От факултета ми казват, че одобрение могат да ми напишат, но незнайно защо това не се случва.</p>
<p>Същевременно МГУ не се явява под крилото на министерството, така че независимо от условията на стипендията, няма да ме третират като руски гражданин относно цените за общежитията, както и да ми предоставят възможност за стипендия. За момента решавам, че това е поносимо. В пощенската кутия в Шумен получавам писмо отпреди месец, в което МинОбрНауки ми съобщават, че мога да заповядам в унивеситета "Дружба на народите" в Москва – и дума да не става, какви ти “дружби”...</p>
<p>Наближава краят на август, а на първи септември започва учебната година в Русия. Ако ще уча в България, трябва да се готвя за попраката по Математически анализ в началото на септември. Ако ще уча в Русия, ми трябва виза, при това скоро. От факултета казват, че не могат да пратят по факс в руското посолство одобрението за постъпване, понеже ВМК не е последна инстанция, която решава дали да ме приеме. От университета казват, че факултета трябва да напише поканата, която се изпраща в посолството, а накрая се оказа, че МинОбрНауки трябва да оправи нещата с визата. Още две седмици забавяне – нужен е подпис от ректора, който е зает покрай откриването на новата учебна година. Последва одобрение и на Агенцията. Отидох в посолството, след два дена си взех визата, хванах влака и след 50 и няколко часа бях в Москва.</p>
<p>Отделни части от тази история знаеха няколко човека, които ми помагаха или с подготовка на документи, или с тичане до МОН (когато ме е нямало в София), или с редакция на писмата ми на руски, или просто за кураж. Не исках да разказвам много-много, защото щяха да се появят много въпроси, около които нямаше да мога да се съсредоточа. Пък и какво да кажеш, като не знаеш нито дали ще те приемат, нито дали ще ти платят, нито дали ще отидеш. Опитах да се видя с когото мога преди да замина, но пак имам усещането, че нещо забравям.</p>
<p>Не съм се спирал на (особено) досадните подробности и спънки по пътя към МГУ. Не мога да не отбележа обаче, че е нужно спокойствие и биволско търпение, за да издържиш на цялата тази бюрокрация и дезинформация. Дори най-маловажните и формални разговори с посолството, Агенцията, ВМК, УМС, отнемат средно по няколко дни, през които на всяко обаждане ти казват, че го няма в стаята човекът, когото търсиш и трябва да позвъниш по-късно. В резултат – няколко стотин лева сметка за телефон. Сега трябва просто да уча, а дано наистина ме научат да уча, защото за момента това ми е чуждо. А дали изборът ми е бил правилен или не, ще покажат времето ...и оценките ми.</p>
<p>Извинявам се на по-голямата част от приятелите си, на които така и не разказах плановете си до последно. Надявам се да ме разберат, предвид всичата неяснота в която се намирах.</p>
<p>Благодаря на семейството, приятелите и преподавателите си, които ме окуражиха, посъветваха и ми помогнаха с документите. Оценявам помощта ви.<br /></span></div>
