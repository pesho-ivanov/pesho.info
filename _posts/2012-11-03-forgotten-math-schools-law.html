---
layout: post
title: Забравените МГ - връзка с депутатите
date: 2012-11-03 23:23:23.000000000 +00:00
type: post
published: true
status: publish
categories:
- Дилетантство (BG)
tags: []
meta:
  _edit_last: '1'
  _wp_old_slug: zakon-za-gimnaziit
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">
След като разбрах за поредния законопроект за „образованието“, бях предубедено-потресен. Но от четене на жълта преса на какво ли не можеш да се начетеш – от собствен опит зная разликата между случващото се и печатаното. Затова седнах и се зачетох в оригинала на законопроекта (препратка към който никой не дава – <a title="законопроект" href="http://www.mon.bg/below/law/">ето една</a>). И тогава вече бях обосновано-потресен.<br />
<!--more--><br />
Из „Закон за предучилищното и училищното образование“ от 14.02.2012 Чл. 36. (2) Според етапа или степента на образование училищата са:</p>
<ol>
<li>начални (І–ІV клас включително);</li>
<li>основни (І–VІІ клас включително);</li>
<li>гимназии (VІІІ–ХІІ клас включително);</li>
<li>обединени (І–Х клас включително);</li>
<li>средни (І–ХІІ включително).</li>
</ol>
<p>Като простосмъртен гражданин, реших се обръна към депутатите, за които гласувах на миналите избори. Адресите на всичките 229 народни представители, пред които изпратих мнението си, можете да намерите <a title="адреси на народните представители" href="http://www.parlamentaren-kontrol.com/mails.html">тук</a>. Обикновено особено внимавам с разпращането на СПАМ, но в случая нямам гузна съвест: това е единственият известен ми канал за комуникация, а проблемът е реален. Ето равносметката:</p>
<ul>
<li>220 не ми отговорите, но аз се надявам, че повечето са погледнали писмото (в края на краищата, не настоявах на отговор, а на действия);</li>
<li>6 не можаха да получат писмото ми поради технически проблеми (пощенският им сървър отговаря, че не познава такива абонати);</li>
<li>2 ми отговориха лично: <a href="http://www.parliament.bg/bg/MP/1113">г-н Хамид (Движение за права и свободи)</a> и <a href="http://www.parliament.bg/bg/MP/1019">г-н Курумбашев (Коалиция за България)</a> ме подкрепиха и изразиха готовността си да се борят за запазването на текущата структура на гимназиите;</li>
<li>1 ми отговори със шаблонно писмо (освен грешката във фамилията ми, в последствие разбрах и че е изпратено до поне един друг човек): <a href="http://www.parliament.bg/bg/MP/1119">г-жа Чалъкова (ГЕРБ)</a> предположи, че явно не съм разбрал философията на закона поради намесата на медиите и че единствената промяна ще е в названието на гимназиите. На конкретни ми относно отсъствието на каквато и да било структура 5–12клас, получих мълчание. На следващото ми писмо лично до г-жа Чалъкова, отговор не получих.</li>
</ul>
<p>Следва писмото ми от 13 юли 2012 до членовете на партия ГЕРБ (подобно, но насърчаващо писмо изпратих и на членовете на останалите партии).</p>
<blockquote><p>Уважаеми представители на партия ГЕРБ,</p>
<p>Към вас се обръща Петър Ивелинов Иванов, студент от 3-ти курс,<br />
специалност „Приложна математика и информатика“ в Московския държавен<br />
университет.</p>
<p>В настоящото писмо (адресирано и до мои приятели от МГ в страната) ще<br />
опитам да ви убеди, че промяната на статута на математическите<br />
гимназии би било *голяма грешка* от страна на правителството, в което<br />
ГЕРБ представлява мнозинство. Обучението ми още от 5-ти клас в<br />
Природо-математическата гимназия на гр. Шумен е една от най-важните<br />
предпоставки за засилване на интереса ми към науката. Образователното<br />
развитие на родината ми е това, което най-високо ценя и няма да си<br />
спестя усилия да информирам обкръжението си относно всяка настъпваща<br />
акция *против интелигенцията* ни.</p>
<p>От 5-ти клас в ПМГ Шумен започнах да ходя в школа по математика, с<br />
която до 7-ми клас активно участвах на състезания. Заслугата беше на<br />
организираните школи по математика в ПМГ дори за най-малките.</p>
<p>Благодарение на състезателната среда, успях да попадна и сред<br />
информатици, които напълно запалиха интереса ми. От 7-ми до 12-ти клас<br />
не съм пропуснал нито едно национално състезание по информатика,<br />
участвах на редица онлайн състезания, ходих няколко пъти на<br />
международни състезания. А задачите започваха да стават не само<br />
сложни, а и практически важни. Аз не бях единствен -- от всеки випуск<br />
на гимназията ми можеха да се намерят множество ученици, активно<br />
участващи в олимпиади. Свикнали сме да открояваме конкретни<br />
преподаватели, които са напътствали ученика, но за цялата пирамида под<br />
краката им обикновено не мислим.</p>
<p>Ако вместо ПМГ, бях постъпил в което и да е друго училище в Шумен, в<br />
най-добрия случай щях да проспя 3 години (преди кандидатствам за ПМГ<br />
след 7-ми клас).</p>
<p>Сега съм студент в най-голямия университет в Русия, всяко лято се<br />
стремя да ходя на различни научни стажове. Когато се прибирам в<br />
родината си, винаги се връщам в гимназията си и събирам ученици, за да<br />
им разкажа за тези върхови постижения на приложната наука, които са ми<br />
известни. За щастие, въпреки разпростиращите се нетрудолюбие и<br />
нихилизъм, все още намирам общ език с учениците и се радвам на<br />
заинтересоваността им.</p>
<p>Във всички известни ми страни, където съществува точна наука поне в<br />
някаква форма, съществуват и елитни учебни заведения, съпровождащи<br />
най-дейните ученици още от преди да им бъде убит интереса и желанието<br />
за задълбочено учене.</p>
<p>Всички конкретни примери, които изброих, са резултат от плодотворна<br />
среда, която съпътства учениците и ги подготвя за осмислена бъдеща<br />
дейност -- не унищожавайте тази среда!</p>
<p>С уважение,<br />
Петър Иванов</p></blockquote>
<p>p.s. На 15.09.2012г. това съобщение беше публикувано в <a href="http://blog.parlamentaren-kontrol.com/">блога за парламентарен контрол</a>. С цел запазване на неутралния тон на независимия ресурс, на 04.10.2012г. беше преместено на <a href="pesho.info/diletto">личния ми блог</a>.
</div>
