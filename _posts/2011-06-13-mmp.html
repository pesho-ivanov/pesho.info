---
layout: post
title: Интервю относно катедрата ММП
date: 2011-06-13 02:30:00.000000000 +01:00
type: post
published: true
status: publish
categories:
- МГУ (BG)
tags:
- обучение
meta:
  blogger_blog: petr-ivanov.blogspot.com
  blogger_author: Петър Ивановhttp://www.blogger.com/profile/04106030843989999467noreply@blogger.com
  blogger_permalink: /2011/06/blog-post.html
  _edit_last: '1'
  _wp_old_slug: '%d0%b8%d0%bd%d1%82%d0%b5%d1%80%d0%b2%d1%8e-%d0%be%d1%82%d0%bd%d0%be%d1%81%d0%bd%d0%be-%d0%ba%d0%b0%d1%82%d0%b5%d0%b4%d1%80%d0%b0%d1%82%d0%b0-%d0%bc%d0%bc%d0%bf'
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">Интервю с научния ръководител от катедра „Математически методи за прогнозиране“, к.ф.м.н. Дмитрий Петрович Ветров. Акцентът е върху избора на студента на катедра след втори курс (всъщност, поради навлизането на болонската система „бакалавър-магистър“ от 2011/2012г., във ВМК вече не се придвижда набор на студенти по 5-годишната програма „специалист“, по която уча аз).<br />
<!--more--><br />
<b>Защо възникна решение да постъпите във факултета ВМК?</b><br />
<i>Аз, още от училище, много обичах две научни дисциплини: история и математика. И заветната мечта беше да опитам да използвам математика за моделиране на исторически процеси. Разбрах, че е бесполезно да постъпвам в исторически факултет, понеже там хората са чисто хуманитарно-насочени и ще трябва да се заседявам сред архивите. Явно трябва да постъпя в някой факултет, където учат не на изключително-абстрактни теоретически неща, на някакви приложни математически методи, които хипотетично вече могат да се използват, например, при моделиране на историческите процеси. Оттук и единственият вариант — ВМК, където се занимават с приложна математика.</i></p>
<p><b>Как по-нататък се е нареждал живота във факултета? Защо решихте да продължите обучението си именно в катедрата ММП (Математически методи за прогнозиране)?</b><br />
<i>По няколко причини: първо, силно впечатление ми направи срещата с катедрата, където зав. катедрата Юрий Иванович Журавлёв, както винаги, много добре и интересно разказа с какво се занимава катедрата. И най-важното е, че всичко това се оказа чиста истина, всичко наистина беше така. Затова, след като постъпих, няколко пъти вече се усещам, че крупно ми е провървяло. Като цяло, именно нашата катедра се занимава с това, което ми се искаше — тоест, решаване на нестроги, неформализирани задачи, разработка на нови методи за тази цел, търсене на скрити закономерности в данните и т.н.</i></p>
<p><b>Мисля, че за младшекурсниците ще бъде много интересно да узнаят за научните направления, с които се занимавате. Моля, разкажете за Вашия изборен курс.</b><br />
<i>Изборният курс, който провеждам, се нарича „Бейсовски методи за машинно обучение“ — това е, с което се занимавам последните години. Фактически, това е един от подразделите на машинното обучение, който използва бейсовски подход към теорията на вероятностите. Това е математически метод, който фактически моделира работата на здравия смисъл, интуицията. До неотдавна, такова моделиране се е смятало за невъзможно заради принципната си неформализируемост. Освен с тази теоретическа част, се занимавам и с приложни изследвания: последната година с групата на Антон Конушин от лабораторията по компютърна графика и мултимедия, активно се занимаваме с разработка на математически методи в когнитивните науки, изучаващи механизмите на познанието, формирането на паметта, обучението, работещи при човека и животните. На първо място, всичко това е свързано с явни или косвени изследвания на мозъчната дейност. Това е много интересно направление, което още се заражда, и за което експертите предвещават голямо бъдеще.</i></p>
<p><b>Как организирате работата със студентите? Имате ли много съвместни постижения?</b><br />
<i>Едва ли съм особено оригинален в това, как организирам работата със студентите. Традиционно работата протича във форма на ежеседмични срещи, във форма на семинари. На 3 курс срещите са колективни, а след това започваме индивидуално да се срещаме, в зависимост от личните изследователски проекти на студента. Обикновено на 3 курс въвеждам студентите в контекста на това, с което се занимавам и, като правило, давам на всеки по тема, която сам не знам, за да могат сами да я разработят и разкажат така, че да разбера. Това много ми харесва. На 4 курс и по-нататък привличам студентите към всякакви проекти, или приложни, или теоретически. Сега проектите са доста — повече, отколкото са ресурсите ми. Затова всички студенти за близките година-две са записани за едни или други задачки. По възможност, се старая да поддържам студентите и в материален план, за да имат мотивация и да не отиват встрани, а да остават в науката. Старая се да заинтересовам студентите с това, което самият изследвам. Някои се заинтересуват, някои не. На тези, които не са се заинтересували, се старая да покажа поне, че това, на което ги учат във факултета ВМК не е напразно, а са неща, които всъщност ще им послужат.</i></p>
<p><b>Съпоставими ли са понятията „да се занимаваш с наука“ и „в същото време добре да печелиш“?</b><br />
<i>А добре да печелиш — това колко значи? Ако питате конкретно за мен, то на мен ми стига, а вече зависи от ситуацията. Като в поговорката „На единия супата му рядка, а на другия перлите му малки“. Много студенти смятат, че това е малко, и може да печелиш повече в Москва. Те даже бяха прави до определен момент. Но никъде по света учените не печелят достатъчно за яхти и дворци. Учените печелят по-малко, отколкото аналогични специалисти в комерсиалните области, защото се предполага, че учения, за разлика от „офисния планктон“, получава огромно удовлетворение от своята работа. Смята се, че това му е компенсацията за недополучената заплата. На мен това ми се струва справедливо: ако човек отива на работа като на заколение, то той трябва да получава повече, отколкото човек, който ходи на работа с радост. Тук трябва да добавим още една особеност: ситуацията, когато за разотаване в офиса хората получаваха по 3000-4000 долара или евро в Москва, вече я няма, и в близките 10-15 години не се предвижда. Ние с вас сме свидетели на много любопитно явление: в света, пред очите ни, се случва най-страшната икономическа катастрофа за човечеството от времето на Голямата депресия. На всички им е трудно и в Русия, в това число, и затова времето на лесните пари за близките десетилетия си отиде.</i><i>Това означава, че още на втори курс трябва да разбираш, ще останеш ли в науката или ще отидеш да работиш?</i><i>Вие разбирате, че даже ако отидете да работите, идеалният вариант е да изберете научен ръководител, който се занимава с тези неща, които после ще ти бъдат полезни в работата. Отговорна стъпка, но нали и студентите, в края на краищата, не са малки деца.</i></p>
<p><b>Как студент-второкурсник може правилно да избере бъдещата си катедра?</b><br />
<i>Има смисъл да си избираш не катедра, а научен ръководител. Въпреки че много студенти са убедени, както и аз бях на втори курс, че разпределението е лотария: я провърви, я не. Когато станах научен ръководител, разбрах, че не е така. Достатъчно е да се поставите на мястото на научния ръководител: той може също да разсъждава, че със студентите е въпрос на лотария — могат да дойдат добри, а могат да дойдат и лоши. На него, също така, му се иска да знае своите потенциални студенти отрано и да вижда заинтересованост в това, с което той се занимава. На всеки научен ръководител му се иска да работи най-вече с тези хора, на които им харесва дадената тема, които проявяват поне някакъв ентусиазъм.</i></p>
<p><b>За много второкурсници наименованието на изборния курс не внася никаква яснота за това, към което той се отнася. Как студентите да се запознаят със всичко?</b><br />
<i>Можете няколко пъти да го посетите — възможно е, че ще стане ясно. Важно е студентът да е разбрал това на втори курс, а не на трети, когато вече е минало разпределението. Разбирам, че на втори курс натоварването е много голямо, но ако на човек не му е разразлично къде ще постъпи, то има смисъл да отдели малко от времето си и да походи на изборни курсове, семинари. На изборните курсове лекторът, същият този потенциален научен ръководител, разказва с какво се занимава. Значи послушайки тези лекции, вече можеш да разбереш, близка ли ти е тематиката, а също така, да оцениш личностната съвместимост: случва се, темата е интересна, но чувстваш, че няма да се сработиш с човека. Или наобратно, темата не е особено интересна, а преподавателят ти се струва внушителен и можеш да намериш допирни точки с него. Струва ми се, че много второкурсници не разбират това до край.</i></p>
<p><b>Интервюто е проведено&nbsp;през<i><span class="Apple-style-span" style="font-style: normal;">&nbsp;април 2009 от факултетния вестник (<a href="http://www.machinelearning.ru/wiki/images/c/c1/Vetrov_part1.jpg">част 1</a>, <a href="http://www.machinelearning.ru/wiki/images/2/20/Vetrov_part2.jpg">част 2</a>)</span></i>.</b>
</div>
