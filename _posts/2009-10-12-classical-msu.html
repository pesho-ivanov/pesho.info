---
layout: post
title: МГУ като класически университет
date: 2009-10-12 22:37:00.000000000 +01:00
type: post
published: true
status: publish
categories:
- МГУ (BG)
tags:
- обучение
meta:
  blogger_blog: petr-ivanov.blogspot.com
  blogger_author: Петър Ивановhttp://www.blogger.com/profile/04106030843989999467noreply@blogger.com
  blogger_permalink: /2009/10/blog-post_7436.html
  _edit_last: '1'
  _wp_old_slug: '%d0%bc%d0%b3%d1%83-%d0%ba%d0%b0%d1%82%d0%be-%d0%ba%d0%bb%d0%b0%d1%81%d0%b8%d1%87%d0%b5%d1%81%d0%ba%d0%b8-%d1%83%d0%bd%d0%b8%d0%b2%d0%b5%d1%80%d1%81%d0%b8%d1%82%d0%b5%d1%82'
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">
<p>Както навсякъде се афишира, <a href="http://msu.ru/">МГУ</a> е класически университет. Факултетът по изчислителна математика и кибернетика (<a href="http://www.cs.msu.ru/">ВМК</a>) се е появил преди 40 години, но не прави изключение. Това се проявява в няколко аспекта:<br />
<!--more--></p>
<p><span style="font-weight: bold;">1.</span> Математическият анализ те преследва винаги и навсякъде.</p>
<p><span style="font-weight: bold;">2.</span> Бюрокрацията е обезателна. Чакаш, тичаш, блъскаш се. Пишат ти първото име по всевъзможни начини (Пётр, Петер, Петръ, Петьр, Пееър, Петчр, Петьъ, Петъер, Питер, Петъ, Пъер, Петё...) и бащиното на “-ич”. В картата за метрото щяха да ми изтрият “ъ”-то, понеже го помислиха за грешка. Трябваше да се оформят документи за факултета, университета, миграционните власти, застрахователите, лекарите, наземния транспорт, подземния транспорт, общежитието. Никой не знае точно къде и за какво трябва да отидеш, но като цяло от международния отдел на факултета ти помагат много. Още първия ден тук събрах към 20-ина хартийки от най-разнообразни места и продължавам да събирам.</p>
</div>
<div style="text-align: justify;">
<p><span class="fullpost"><span style="font-weight: bold;">3. </span>Задължително е присъствието на всички занятия. На упражненията или преподавателят или отговорникът на групата води отчет. А на лекции понякога влиза комисия. По почти всички предмети има домашни.</span></p>
<p><span style="font-weight: bold;">4. </span>Изпити не се "влачат", както е прието у нас. Единственият начин да продължиш да учиш в университета, е да си вземеш сесията (т.е. всички изпити). По всички предметите трябва да получиш заверка (рус. зачёт[зачьóт]) (обикновено с резултат допуснат/недопуснат) от семинариста, а по важните предмети следва изпит (без заверка не те допускат до изпит). През семестъра по важните предмети обикновено има контролни (предимно две писмени със задачи и оценки) и колоквиуми (предимно един устен теоретичен с резултат взел/невзел) - ако се представяш добре на тях, могат да ти дадат заверка "на автомат". Ако не ти дадат заверка, отиваш на комисия по време на изпитната сесия и по идея - пропускаш изпитите докато не си вземеш заверка от комисията. Ако няколко пъти комисията не ти даде заверка, пращат те в учебния отдел и там решават дали да те изключат. Така в следващия семестър всичко започва на чисто. :")</p>
<p>Както и Медведев тази година бил казал: "Учи се или довиждане". Ректорът на МГУ е на същото мнение, и като цяло на никого не му мигва окото да те изключат, ако не си си взел някой изпит. Затова и всички се притесняват да не отлетят. Да не говорим, че момчетата веднага ги вземат в казармата, ако ги изключат. Има такива, които учат по цял ден, има и такива, които пият (между другото: <a href="http://urthwurm.hit.bg/IMG_1604_underlined.JPG">отношението към алкохола</a> в общежитието). Но няма такива, които могат да си позволят да не учат и да не си пишат домашните (ако има, то след един семестър вече ги няма).</p>
</div>
