---
layout: post
title: Генетични данни с открит достъп
date: 2012-10-19 04:37:21.000000000 +01:00
type: post
published: true
status: publish
categories:
- Дилетантство (BG)
tags: []
meta:
  _edit_last: '1'
author:
  login: cheater
  email: peter.ivanov89@gmail.com
  display_name: Pesho
  first_name: Petar
  last_name: Ivanov
---
<div style="text-align: justify;">
Поради личен интерес към случващото се в генетиката (и, въобще, в днешната наука), както и поради неубедителни (не)научно-фантастически причини, реших в <a href="http://creativecommons.org/publicdomain/zero/1.0/">открит достъп</a> да публикувам <a href="https://opensnp.org/users/637">част от генотипа си</a>.<br />
<!--more--><br />
<span style="text-decoration: underline;"><strong>Какво точно направих?</strong></span><br />
<a href="https://23andme.com/">23andme</a> е фирмата на жената на Сергей Брин, която предоставя достъпни цени за генетични изследвания (подробности по-долу). Платих $250 на 23andme.com и $100 на DHL за да ми пратят от щатите епруветка, в която да се изплюя и да изпратя обратно. След 3 седмици ми съобщиха:</p>
<ul>
<li>~2млн прочетени буквички ДНК (нуклеотиди)</li>
<li>вероятностни анализи за развитие на различни заболявания (оценени по статистически-обосновани връзки между определени позиции в ДНК и вече развити болести у изследваните)</li>
<li>списък на притежавани рецесивни алели, за които е известна връзка със заболявания  (аз, например, не боледувам от <a href="http://en.wikipedia.org/wiki/Cystic_fibrosis">цистична фиброза</a>, но съм носител на рецесивен ген, който би възбудил болестта, ако майката на мое дете също му предаде такъв рецесивен алел)</li>
<li>списък от братя, сестри, братовчеди (втори, трети, пети, десети, ...), които също са използвали услугите на 23andme и с които можеш да обмениш определена мета-информация (без самите нуклеотиди)</li>
<li>информация за най-вероятен произход, принадлежност към определени генетични групи</li>
</ul>
<p><span style="text-decoration: underline;"><strong>Кратък ЛикБез</strong></span> (<em>сов.рус.</em> <span style="text-decoration: underline;">лик</span>видирование <span style="text-decoration: underline;">без</span>грамотности):<br />
Генетичната информация се записва като ДНК последователност от четири вида <span style="text-decoration: underline;">нуклеотиди</span>: A, C, G и T (спиралната структура сега не ни вълнува).</p>
<p>Ако последователностите ДНК са „мозък“, то белтъците са „мускули“. В ДНК са записани всевъзможни „рецепти“ за развитие (схеми и алгоритми за строеж), които се трансформират в белтъци, които изпълняват конкретни задачи (напр. разпознават вируси).</p>
<p>Участъците ДНК, кодиращи  белтъци се наричат <span style="text-decoration: underline;">гени</span> (напр. гени, определящи цвета на очите). Конкретна проява на ген се нарича <span style="text-decoration: underline;">алел</span> (напр. алел за сини очи). Алелите могат да се различават сред различните индивиди.</p>
<p><span style="text-decoration: underline;">Геном</span> се нарича съвкупността от генетична информация на <em>един организъм</em> (човешкият геном съдържа около 3млрд нуклеотида). Чо</p>
<p>Ако в популацията има индивиди, които на дадена позиция в генома си имат различни нуклеотиди, то тази позиция се нарича <a href="http://en.wikipedia.org/wiki/Single-nucleotide_polymorphism">SNP</a> (Single-nucleotide polymorphism).  Реално, не по всички позиции хората се различават, а само по около 10 млн.</p>
<p><span style="text-decoration: underline;"><strong>Защо прочитат само част от генома?</strong></span><br />
Към 2000г. е бил почти-напълно <a href="http://en.wikipedia.org/wiki/Full_genome_sequencing">прочетен първият човешки геном</a> и оттогава биологията (най-вече генетиката) изглеждат на порядък по-привлекателни за широк спектър от специалисти-физици/информатици/математици. А непрестанно падащата <a href="http://upload.wikimedia.org/wikipedia/en/a/a5/Genome_sequencing_costs%2C_May_2012.jpg">цена</a> за пълно <span style="text-decoration: underline;">секвениране</span> (четене на генома) от $100'000'000 през 2001г. до $10'000 през 2012г вече стабилно е насочила основните технически и човешки ресурси към масово предоставяне на <a href="http://en.wikipedia.org/wiki/Personal_genomics">персонална генетична информация</a>. Граалната цел, очаквана в близките едноцифрено-чило-години е $1000/геном, но дори сега простосмъртните могат да се възползват от <a href="http://en.wikipedia.org/wiki/SNP_genotyping">„четене“ на ограничено количество SNP</a> (~1млн за $300), за някои от които е известна взаимовръзка със заболявания (значими резултати биват получавани за рак на гърдата и болестите на Паркинсон и Алцхаймер). През 2012г. 23andme започнаха четене на целия <span style="text-decoration: underline;">екзом</span> (тези 1% от генома, които пряко кодират белтъци) — около 30млн нуклеотида за $1000.</p>
<p><span style="text-decoration: underline;"><strong>Кой още е открил генетични данни <strong>публично</strong>?</strong></span><br />
В началото на 2011г  американски програмист <a href="http://manu.sporny.org/2011/public-domain-genome/">публикува резултатите си</a> от 23andme и скоро след това идеята е започнала да се разпространява. Когато дойде моят ред да обмисля къде да публикувам своите данни, вече съществуваше <a href="https://en.wikipedia.org/wiki/Open_source">open source</a> платформата <a href="https://opensnp.org/">opensnp.org</a>, разработана от няколко немски биоинформатика, един от които имах удоволствието да поразпитам конкретно. В областта има много какво още да се направи от гледна точка на инструменти за обработка на данните, уеб-интерфейс, рекламиране на предимствата на откритата наука, изясняване на етическите проблеми и т.н. Но към октомври 2012г има събрани &gt;260човека, публикували в свободен достъп генетичните си данни, заедно с указани <span style="text-decoration: underline;">фенотипни признаци</span> (заболявания, физически качества и т.н.), които могат да бъдат използвани за търсене на зависимости. 1'000 човека с известни генетични и фенотипни признаци са достатъчна база за сериозени изследвания.</p>
<p><span style="text-decoration: underline;"><strong>Как изглеждат генетични SNP данни?</strong></span><br />
Суровите (RAW) <a href="https://opensnp.org/data/637.23andme.293">генетични данни</a> изглеждат така:</p>
<blockquote><p># rsid chromosome position genotype<br />
rs4477212 1 82154 AA<br />
rs3094315 1 752566 AA<br />
rs3131972 1 752721 GG<br />
rs12124819 1 776546 AG<br />
rs11240777 1 798959 GG<br />
rs6681049 1 800007 CC<br />
...</p></blockquote>
<p>където всеки ред описва един SNP:<br />
— <span style="text-decoration: underline;">rsid</span> е названието му<br />
— <span style="text-decoration: underline;">chromosome</span> е номера на хромозомата, в която се намира (присъства и хромозома „MT“, т.е. „митохондриална“)<br />
— <span style="text-decoration: underline;">position</span> е еднозначния номер на позицията на дадения SNP в последователно номерирания геном<br />
— <span style="text-decoration: underline;">genotype</span> са два нуклеотида (двата присъстващи алела на съответния SNP), един от мама и един от тати (важно: не е ясно кой е от мама и кой е от тати); ако нуклеотид не е бил определен достатъчно надеждно, на мястото му е записан дефиз.</p>
<p>А сбита част от анализите, които 23andMe правят, можете да прочетете тук: <a href="http://pesho.info/wp-content/uploads/23andMe-Petar-Ivanov-Report.pdf">Petar-Ivanov-Report</a>. За да видите всички анализи трябва да ми пишете, за да разреша персонален достъп чрез официалната платформа на сайта им.</p>
<p><span style="text-decoration: underline;"><strong>Какви са аргументите ПРОТИВ публикуване?</strong></span></p>
<ul>
<li>информацията в интернет не може да бъде напълно изтрита (винаги някъде може да остане някое копие)</li>
<li>генетична и мед. информация може да бъде използвана от работодатели, застрахователи, правителства, разузнавателни агенции (гледайте филма <a href="https://en.wikipedia.org/wiki/Gattaca">GATACA 1997</a>)</li>
<li>нови проучвания могат да открият неблагоприятна информация за здравословното състояние</li>
</ul>
<p>Весело звучеше застрашаващото предупреждение при даването на съгласие в сайта на 23andme: „Потвърдете, че осъзнавате необратимостта на получаванете на информацията, касаеща здравословното ви състояние“ (т.е. че ако веднъж ми съобщят, че съм дефектен, няма да могат да си върнат думите назад :").</p>
<p><span style="text-decoration: underline;"><strong>Какви са аргументите ЗА публикуване?</strong></span><br />
Това, което мен ме интересува, е откриването на науката за независими учени (не изключвам, че един ден от тези данни ще мога да се възползвам и аз). А докато се научим да използваме толкова качествено достъпните данни, ще мине немалко време. Всъщност, много ще се радвам, ако приживе ми се отдаде възможност да бъда свидетел на подобен пробив в науката и технологията. А що се отнася до сигурността на личните данни, то какво да кажем за сигурността на мъртви кожни клетки (навсякъде), слюнка (по чаши), назалные секреты (по кърпички), косми (навсякъд), урина (в обществени тоалетни), семенна течност? При това, не само вашето тяло може да разкрие съществена част от генома ви, но също така телата на роднините ви.</p>
<p><span style="text-decoration: underline;"><strong>Интересен факт</strong></span> (като бонус, че дочетохте дотук)<br />
Понеже простолюдието в ССС(Р)усия е отдавна промито на тема „искат да ни изтребят до крак“, „всички проблеми идват от запад“, „няма да им се дадем“ и т.н., то законодателите получават овации за всяка стъпка по „опазване на нацията“. Освен ежегодно СПИН-изследване на чужденците („да покажем кой ни разболя“), са съумели да въведат закон за забрана на износа на биологичен материал (?!) от страната (т.е. да си изнесеш задника можеш, а плюнка в писмо не можеш, само ако е заедно с теб). Че да не вземат американците да изобретят биологично оръжие, насочено към руския народ (сякаш в САЩ малко руснаци има за евентуални изследвания). Съответно, 23andme не ги допускат да работят с Русия. Приятели излизат за по 1 ден във Финландия и оттам свободно си плюят. :")
</div>
