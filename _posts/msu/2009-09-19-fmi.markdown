---
author: cheater
comments: true
date: 2009-09-19 17:52:00+00:00
layout: post
slug: fmi
title: Първата година във ФМИ
wordpress_id: 43
categories:
- МГУ (BG)
tags:
- предварително
---

Кандидатствах във [ФМИ](http://fmi.uni-sofia.bg/) (Факултет по математика и информатика) при СУ по няколко причини:

— защото можех (от националната олимпиада по информатика приемат практически всички, стигнали до трети кръг);  
— защото се ослоних на статистиката - практически всички състезатели, останали да учат в България, влизат Компютърни науки във ФМИ;  
— защото там има сериозни преподаватели (знаех за съществуването на поне един);  
<!-- more -->  
Направиха отделна група (5-та), където ни събраха състезатели + отличници от изпитите. Идеята ми допада, макар и да не е много ясно дали е хубаво да се прави така (следващата година отмениха тази идея - явно нещо е куцало). Първи курс прекарах доста динамично:  
— постъпих на работа на половин работен ден. Не бих работил, ако не беше интересна работата — провеждане на онлайн [конкурс по програмиране](http://konkurs.musala.com/) и поддържане на българския информатически портал [Infoman](http://infoman.musala.com/), заедно с друг състезател от моята група във ФМИ. Както твърдо бях решил, отказах да се занимавам с комерсиални проекти;  
— ходих на всички национални ученически състезания, вече като автор на задачки (не по-малко интересно от състезаването);  
— ходих на всички лагер-школи (които имаха за цел да подготвят националния отбор за предстоящото световно в Пловдив’09) да разказвах каквото знам и каквито задачки съм решил. Всъщност някои от състезателите бяха по-подготвени от мен в някои отношения, но все пак се надявам да съм помогнал с нещо;  
— изключително благодарение на преподавателката от Хасково, направихме даже и една школа там за два дни – добре, че имаше кой да събере учениците от Хасково и Пловдив и да ни повика, заедно със съквартиранта ми;  
— през втория семестър се хванах да водя упражнение по ПрАнКА (Проектиране и анализ на компютърни алгоритми) във факултета, което се оказа също интересно (...горките студенти) и различно от преподаване на учениците;  
— ходих на някакви танци (голям смях беше там) – приятелка от съседната група ме заведе и като цяло аз и един учител по математика бяхме дърветата в групата;  
— ходих на [народни танци във ФМИ](http://debian.fmi.uni-sofia.bg/~fmi_hiking/forum/viewtopic.php?t=305), което беше къде-къде по-нормално. Не знаех, че народните танци ще ми харесат. Препоръчвам ги на всички, независимо колко са схванати;  
— ходих да бягам в НСА, да карам кънки в Зимния дворец, пробвах катерене в СУ и често пиех бира с приятели в студентски град;  
  
От ФМИ СУ съм достатъчно доволен, за да го препоръчам на хората със сходни на моите интереси, като най-добър избор в България.  

