---
blog: true
author: cheater
comments: true
date: 2011-08-04 10:30:00+00:00
layout: post
slug: blood
title: Кръводаряване
wordpress_id: 11
categories:
- Дилетантство (BG)
tags:
- друго
---


От няколко години насам редовно дарявам кръв и смятам, че добро_зор_ната практика на „даряване при нужда“ може да бъде променена. Информация относно кръводаряването в България можете да намерите [тук](http://darikruv.com/).
<!-- more -->
Напоследък често обсъждам с приятели устройството на обществото. Явно със завършване на училището и започване на по-самостоятелен живот, много мои връстници търсят възможности за промяна на условията, в които съществуват. Едни ще продължат да отстояват идеите си, докато други ще останат с политическо разтройство в главата. От една страна разбирам, че мнозина се чувстват безсилни, а от друга — съжалявам хората, които на 20-25г. вече са се примирили. А моралът в обществото кой ще поддържа?! Тъжно ми е постоянно да отстоявам ереси от типа „На хората не им е заложено да бъдат зли“. Хората стават такива под действие на средата. А средата я определят същите тези хора, а не някой друг. Изумява ме колко слабо влияят за разбиване на отчаяността положителните контра-примери, доказващи, че средата **може** да бъде променя към добро, стига да бъде такава нравствеността.

Да "посадиш дръвче" може по различни начини. Аз не виждам основателни причини здраво и право момче като мен да не „сади дръвчета“ като дарява кръв, например. По тази причина, засега съм дарявал кръв 5 пъти, удовлетворението от което е още една причина да съхранявам здравето си. В Русия изискват руски паспорт, поради което дарявам само в България през половин година, когато се прибирам за вакациите. Проблеми не съм имал, физически и психически се чувствам добре.

Обръщам внимание на [ статия](http://www.who.int/mediacentre/factsheets/fs279/en/index.html) относно ситуацията с кръводаряването по света. От статистиката по страни за [процента на безвъзмездните кръводарявания по страни](http://www.who.int/entity/mediacentre/factsheets/unpaid_blood_donation_20091110.pdf) следват простички изводи: нуждите от кръв в държавата **могат** да бъдат обезпечени от безвъзмездно кръводаряване. Тогава не се появява необходимостта от [черен пазар](http://www.dnes.bg/obshtestvo/2007/01/25/choveshka-kryv-v-sofiia-300-leva-lityra.32288), където близките на пострадал по спешност търсят донор, на когото да платят (завъртете се около центъра за даряване в София и вижте колко цигани обикалят покрай входа). Видно е, също, че частта на безвъзмездно-даряващите хора в България е по-малка дори от тази в редица развиващи се страни.

Допълнителен стимул са двата дни отпуск от работа, безплатното изследване на кръвта, торбичката с шоколади и сокчета, дружелюбното отношение на медицинския персонал в центровете. Но каквито и поблажки да бъдат предлагани, решаването на проблема с желанието за съпричастност на хората не можем да очакваме да се реши без алтруизъм.

Моралът: да посочите проблемите не е достатъчно — направете нещо, за да го решите.

Пишете ми, ако търсите компания — можем да отидем заедно, ако се случи лято(юли-август) или зима(януари-февруари), когато аз ходя. Дарявал съм:



	
  * 2008 — по време акция във физическия факултет на СУ

	
  * 2009—2011 — три пъти в центъра по хематология (София)

	
  * 04 юли 2011 — център по хематология в (Шумен)

	
  * 28 януари 2012 — център по хематология (София)

	
  * 6 февруари 2013 — център по хематология (София)

	
  * 16 декември 2013 — център по хематология (София)

	
  * 17 юни 2013 — център по хематология (София)


като досега не съм имал проблеми, нито съм се чувствал застрашен по някакъв начин.

