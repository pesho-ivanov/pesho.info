---
author: cheater
comments: true
date: 2009-10-12 20:02:00+00:00
layout: post
slug: msu-study
title: Университетска дейност
wordpress_id: 47
categories:
- МГУ (BG)
tags:
- обучение
---

За уроците, катедрите, работата, спорта, конференциите, състезанията, ваканциите и с какво мога да съм полезен, когато се връщам в България...  
<!-- more -->  
Както е било и едно време, всички занятия се водят на “пáри” (двойки), т.е. блокове от по две 45-минутни занятия, евентуално разделени с 5-минутна почивка. През делниците имаме по три блока, а в събота – два. Всеки блоковете е или лекция или семинар (по нашему - упражнение).  
  
На третата година се специализира в някоя от 15-20 катедри. Класирането е по успех от първите две години, но ако преподавател от някоя катедра те хареса, може да те препоръча, което почти гарантирано значи, че ще постъпиш там. Има катедри, за които приемът винаги е бил само с максимален бал. Руснаците могат да положат физически нормативи и да кандидатстват допълнително във военна катедра, от която излизат лейтенанти от запаса. Обучението там е вечерно в течение на 2 години. Напливът е голям, най-вече понеже не ги взимат в иначе задължителната годишна казарма.  
  
Да работиш първите две години тук звучи смешно. За такива и не съм чувал. Просто не става. Толкова много изисквания, че денят едва ти стига да си напишеш домашните, да четеш колкото да не изоставаш и да поспортуваш.  
  
До трети курс всички посещават спортна катедра по избор. Като чужденец, незнайно защо, имам привилегията да избирам дали да записвам спорт и съответно не се нуждая от подпис на преподавател. Ако някой от останалите не получи подпис по спорт (не е ходил твърде или не си е положил нормативите), не го допускат и до останалите изпити.  
  
Има най-различни извънкласни занимания – спортни тренировки, танци, фестивали, научни конференции, конкурси и т.н. – стига време да намери човек. Качих материалите от конференцията [GraphiCon](http://iskren.info/share/GraphiCon_2009_MSU/), която се проведе неотдавна. Това е мястото, на което можеш да се запознаеш с точните хора.  
  
Разбира се, редовно се провеждат състезания по информатика. Намерих си двама съотборникци и вече сме отбор – не са се състезавали особено, но се занимават сериозно. От МехМат и от нашия факултет се събираме около 20-ина отбора (не много повече от отборите във ФМИ).  

