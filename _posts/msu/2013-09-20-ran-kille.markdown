---
author: cheater
comments: true
date: 2013-09-20 16:36:57+00:00
layout: post
slug: ran-kille
title: Официално разгонване на Руската академия на науките
wordpress_id: 366
categories:
- МГУ (BG)
---

Вчера в руския парламент (Государственная Дума) бе приет закон за „реформиране“ на Руската академия на науките (РАН), който се заключва в отнемане на недвижимостта на РАН и на отнемане на възможността за избор на научни задачи от учените.

Преди няколко месеца излезе проектозакон, чрез който се прехвърлят зданията на РАН в новообразувана бюрократична дирекция (разбирайте, която да определя за какви офиси да се дават кабинетите и какви апартаменти да се строят). Оттогава учени от различни институти излизаха на протести, в резултат на което бяха направени известни поправки в проектозакона, които да поуспокоят протестиращите. Преди седмица поправките бяха върнати и вчера законът беше приет както е бил замислян в началото. Протестиращите погребаха академията.

В [блога си](http://macroevolution.livejournal.com/133647.html) преподавателят ми по макроеволюция, Александр Марков, превежда на прост език няколко пункта от новия закон:



	
  * _Пункт 9. Научните институти се предават под пряката власт на бюрократите, нямащи отношение към науката_

	
  * __Пункт 10. Чиновници, а не Академията ще нареждат на учените какво да изучават._
_


Всъщност, РАН наистина имаше нужда от реформа. Истинска реформа. Е, амин. А това, което ми е по-интересно, е, когда „нашите“ ще се сетят да направят такава „реформа“. Или на БАН имотите не са толкова тлъсти, колкото на РАН в центъра на Москва?
