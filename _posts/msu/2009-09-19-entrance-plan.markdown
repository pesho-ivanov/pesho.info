---
author: cheater
comments: true
date: 2009-09-19 17:55
layout: post
slug: entrance-plan
title: План за кандидатстване
categories:
- МГУ (BG)
tag:
- предварително
---

Идеи са се появявали и изчезвали, но желанието е останало. По-абстрактно погледнато, стремежите ми са да постъпвам оптимално от настоящата гледна точка и винаги да виждам смисъла.  

Към 10-11 клас бях обмислял кандидатстване в САЩ. Сега също не мисля, че е лоша идея, но очевидно ми е липсвало (и продължава да липсва) достатъчно желание. Може би съм повлиян от медии, може би от слухове, може би от кино. Но и за няколкото дни там не можах да харесам много.  
  
Това, което може би ще се окаже най-значимо за бъдещето ми – кандидатствах в руски ВУЗ. Бях го обмислял и преди, но без конкретни намерения. Към края на януари случайно намерих информация за възможност за обучение в Русия в [сайта на руското посолство](http://www.russia.bg/content/view/180/155/lang,bg/) в България. Гледах, четох, мислих. Реших, че трябва да опитам.  

